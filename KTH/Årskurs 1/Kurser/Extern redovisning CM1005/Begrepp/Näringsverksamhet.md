# Näringsverksamhet

2024-01-16 20:47
Tags: #year2024 #KTH #ekonomi #begrepp

## Definition

Verksamhet som bedrivs av en juridisk person, till exempel aktiebolag eller handelsbolag, beskattas i princip alltid som näringsverksamhet.

När det gäller verksamhet som bedrivs av en fysisk person ska tre villkor vara uppfyllda för att det ska vara näringsverksamhet. Villkoren är:

- självständighet
- vinstsyfte
- varaktighet

### Självständighet

Vid bedömningen av om verksamheten bedrivs självständigt tas särskild hänsyn till vad uppdragsgivaren och uppdragstagaren har avtalat, i vilken omfattning uppdragstagaren är beroende av uppdragsgivaren och i vilken omfattning uppdragstagaren är inordnad i uppdragsgivarens verksamhet.

### Vinstsyfte

Syftet med verksamheten ska vara att den går med vinst. Det är inget krav att du ska gå med vinst första året om du till exempel måste göra stora investeringar, men du ska kunna visa att verksamheten kan beräknas ge ett ekonomiskt överskott på sikt. Hobbyverksamhet, till exempel försäljning av produkter från hemslöjd, biodling eller fritidsfiske saknar ofta förutsättning att ge vinst. Sådan verksamhet redovisar du som tjänsteinkomst.

### Varaktighet

För att det ska vara näringsverksamhet ska det vara fråga om yrkesmässig verksamhet, det vill säga den bedrivs regelbundet och varaktigt. Om du bara räknar med att få några enstaka uppdrag anses det inte som näringsverksamhet även om uppdragen är självständigt utförda och vinstsyfte finns. Sådana tillfälliga inkomster är normalt tjänsteinkomster.

[Vad är näringsverksamhet, Skatteverket](https://skatteverket.se/foretag/drivaforetag/startaochregistrera/vadarnaringsverksamhet.4.6efe6285127ab4f1d25800025792.html)

## Flashcards

Näringsverksamhet (Definition):: Något som bedrivs av en juridisk person exempelvis ett aktie- eller handelsbolag
<!--SR:!2024-01-27,1,170!2024-02-07,12,270-->

Villkor för att räknas som en näringsverksamhet (3):: Självständighet, Vinstsyfte, Varaktighet
<!--SR:!2024-01-25,3,250!2024-01-25,3,250-->
