# Redovisningens Kvalitativa Egenskaper

2024-02-01 08:43
Tags: #year2024 #KTH #ekonomi #CM1005 #begrepp

## Definition

En finansiell rapport ska kännetecknas av vissa kvalitativa egenskaper som gör den användbar. Dessa egenskaper är:

- Begriplig
- Tillförlitlig
- Relevant
- Jämförbar
- Väsentlig

[Kvalitativa egenskaper, Skatteverket](https://www4.skatteverket.se/rattsligvagledning/edition/2023.16/3242.html)

### Begriplig

Den information som lämnas i finansiella rapporter ska vara begriplig för användarna. Det förutsätts dock att användarna har en rimlig kunskap om ekonomi och redovisning samt att de studerar informationen med rimlig noggrannhet. Kravet på begriplig information innebär inte att relevant information får utelämnas på grund av att den kan vara svår att förstå.

Alltså, informationen i en finansiell rapport ska redovisas på ett sådant sätt att någon med rimlig kunskap om ekonomi och redovisning ska förstå den.

### Tillförlitlig

Informationen i en finansiell rapport är tillförlitlig om den är neutral och inte innehåller väsentliga felaktigheter. Användarna måste kunna förlita sig på att informationen på ett korrekt sätt visar det som görs gällande eller det som man rimligen kan anta att den visar. Informationen kan visserligen vara relevant men så osäker att den finansiella rapporten riskerar att bli vilseledande om informationen tas med i redovisningen. Informationen ska också vara aktuell. Om publicering av informationen dröjer kan den förlora i aktualitet. Ett företag måste därför väga nyttan av tidig rapportering mot nyttan av tillförlitlig information.

För att vara tillförlitlig måste informationen också vara neutral, d.v.s. den får inte vara vinklad. Den finansiella rapporten är inte neutral om den genom urvalet eller presentationen av informationen påverkar beslut och bedömningar i syfte att uppnå ett förutbestämt resultat eller annat mål.

För att vara tillförlitlig måste informationen slutligen vara fullständig, inom ramen för vad som kan anses vara väsentligt. Att utelämna information kan medföra att rapporten blir oriktig eller vilseledande och därmed varken är tillförlitlig eller relevant.

Alltså, informationen i en finansiell rapport ska vara neutral och inte innehålla väsentliga felaktigheter. Informationen ska också vara aktuell och fullständig.

### Relevant

Informationen i en finansiell rapport är relevant när den påverkar användarnas beslut genom att underlätta bedömningen av inträffade, aktuella och framtida händelser, eller genom att bekräfta eller korrigera tidigare bedömningar.

Informationens relevans påverkas av dess karaktär, väsent­lighet och aktualitet.

Alltså, informationen i en finansiell rapport ska underlätta för användaren att bedöma inträffade, aktuella och framtida händelser, eller genom att bekräfta eller korrigera tidigare bedömningar.

### Jämförbar

Värderingsprinciper och presentationstekniker för likartade transaktioner och händelser måste redo­visas på samma sätt, dels i ett och samma företag under en längre tid, dels i olika företag, så att användarna har möjlighet att jämföra finansiell ställning och resultat i de finansiella rapporterna.

Kravet på jämförbarhet innebär bl.a. att användarna ska informeras om de [[Redovisningsprinciper]] som tillämpas då de finansiella rapporterna upprättas, om eventuella ändringar av principerna samt om effekter av sådana ändringar.

Alltså, informationen i en finansiell rapport ska följa [[Jämförbarhetsprincipen]] genom att redovisa information på samma sätt hela tiden.

### Väsentlig

Informa­tionen i en finansiell rapport är väsentlig om ett utelämnande eller en felaktighet kan påverka de beslut som användaren fattar på basis av informationen. Vid bedömningen av om en post är väsentlig bör man beakta postens eller felets relativa storlek samt ta hänsyn till de aktuella förhållandena i det enskilda fallet. Utelämnad information kan medföra att annan information blir felaktig eller vilseledande och därför varken tillförlitlig eller relevant.

Alltså, informationen i en finansiell rapport som kan påverka de beslut som en användare tar ska alltid inkluderas.

## Kopplat till

## Flashcards

Redovisningens Kvalitativa Egenskaper (Definition) (5)
??
En finansiell rapport ska kännetecknas av vissa egenskaper som gör den användbar. Dessa egenskaper är:
- Begriplig
- Tillförlitlig
- Relevant
- Jämförbar
- Väsentlig
<!--SR:!2000-01-01,1,250!2024-02-18,13,270-->

Redovisningens Kvalitativa Egenskaper, Begriplig (Definition):: Informationen i en finansiell rapport ska redovisas på ett sådant sätt att någon med rimlig kunskap om ekonomi och redovisning ska förstå den
<!--SR:!2024-02-08,3,250!2024-02-07,2,248-->

Redovisningens Kvalitativa Egenskaper, Tillförlitlig (Definition):: Informationen i en finansiell rapport ska vara neutral och inte innehålla väsentliga felaktigheter. Informationen ska också vara aktuell och fullständig
<!--SR:!2024-02-07,2,228!2024-02-04,1,228-->

Redovisningens Kvalitativa Egenskaper, Relevant (Definition):: Informationen i en finansiell rapport ska underlätta för användaren att bedöma inträffade, aktuella och framtida händelser, eller genom att bekräfta eller korrigera tidigare bedömningar
<!--SR:!2024-02-03,1,230!2000-01-01,1,250-->

Redovisningens Kvalitativa Egenskaper, Jämförbar (Definition):: Informationen i en finansiell rapport ska följa [[Jämförbarhetsprincipen]] genom att redovisa information på samma sätt hela tiden
<!--SR:!2024-02-06,4,270!2024-02-06,1,228-->

Redovisningens Kvalitativa Egenskaper, Väsentlig (Definition):: Informationen i en finansiell rapport som kan påverka de beslut som en användare tar ska alltid inkluderas
<!--SR:!2024-02-07,2,245!2024-02-06,1,228-->
